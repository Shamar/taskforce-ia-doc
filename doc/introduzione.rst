Guida alla consultazione
========================

**Cosa non è e cosa non vuole essere il Libro Bianco IA:**

1. **Non è il testo definitivo.**

2. **Non è un testo scientifico né ha l’ambizione di presentare,
   analizzare e affrontare le implicazioni dell’IA a 360 gradi.**

3. **Non nasce come testo di policy.**

**Cosa è e cosa diventerà:**

1. **È un testo in progress:** abbiamo pubblicato una prima bozza che
   definisce un perimetro all’interno del quale chiediamo a chiunque
   sia interessato di esprimersi, avendo ben chiaro l’obiettivo del libro bianco. Il testo definitivo, corredato di schede di
   approfondimento tematiche verrà pubblicato e presentato alla fine
   della consultazione.

2. **È un testo che intende approfondire uno specifico campo d'applicazione dell'IA:**
   come gli strumenti dell’Intelligenza Artificiale possano
   semplificare il rapporto tra Pubblica amministrazione e cittadini. Il libro bianco
   intende affrontare i temi delineati con un approccio snello e
   sintetico in modo da permetterne la lettura anche ai non addetti
   ai lavori.

3. **Il testo definitivo comprenderà anche una sezione dedicata a
   raccomandazioni per il settore pubblico:** indicazioni che nascono per
   rispondere alle sfide affrontate nel libro bianco e che
   potranno essere proposte durante il periodo di consultazione
   secondo le seguenti indicazioni.

**Istruzioni per la consultazione pubblica**

Il Libro Bianco IA è in consultazione fino al **12 marzo 2018**.

**Come partecipare**

Puoi contribuire alla consultazione con integrazioni e suggerimenti
inserendo un commento nella sezione “Mostra commenti” presente alla fine
di ogni capitolo, di ogni sfida del libro bianco.

Per contribuire alle Raccomandazioni, compila il form
“`Raccomandazioni IA <https://goo.gl/forms/UhOXTDZXluGP8T6J2>`__”

**Esiti della consultazione**

I risultati della consultazione pubblica on line saranno discussi dalla
Task force sull'Intelligenza Artificiale di AgID che le valuterà ed eventualmente integrerà nel testo definitivo del libro bianco.

**Destinatari**

Sono invitati a partecipare alla consultazione: le pubbliche amministrazioni, i centri di ricerca, gli addetti ai lavori, le realtà che studiano o lavorano con l'IA e chiunque intenda dare il proprio contributo a partecipare alla presente consultazione.

*L’Associazione AI*IA ha inviato un contributo al Libro Bianco IA che sarà
integrato nel corso della consultazione.*
