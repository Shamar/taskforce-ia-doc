# Glossario

Il Glossario nasce per semplificare la comprensione di termini specialistici
sull’Intelligenza Artificiale.

Il documento rappresenta un’opportunità di divulgazione delle parole
dell’Intelligenza Artificiale al fine di aumentare la sensibilizzazione dei
cittadini verso le evoluzioni e i vantaggi dell’IA.

Sono raccolti qui di seguito un primo set di termini e le relative definizioni
sull’Intelligenza Artificiale, in consultazione fino al XX gennaio 2018.

#### Come commentare il Glossario?

Clicca su “Mostra i commenti” alla fine di ogni capitolo e inserisci il tuo
contributo!

#### Hai un termine da suggerire?

Invia una mail - con termine e definizione - a
intelligenza-artificiale@agid.gov.it

## Lemmi

### Analytics

In italiano l’analisi dei dati.  Il termine si riferisce all'applicazione
dell'informatica a problemi che richiedono l'analisi e l'interpretazione di un
gran numero di dati, con lo scopo di stabilire quali siano le migliori decisioni
strategiche da prendersi, ad esempio, per ottimizzare il sito di un'azienda o di
una PA.  In particolare, la web analytics implica la misurazione, la raccolta,
l’analisi e la rilevazione periodica dei dati web finalizzata alla migliore
comprensione dell’utilizzo dei contenuti online da parte dell’utenza, in
funzione della loro ottimizzazione.

### Automated Decision Support

I sistemi automatizzati di supporto alle decisioni sono sistemi basati su regole
definite e utilizzati per automatizzare tutte le operazioni gestionali
ripetitive e a basso valore aggiunto. Sono utilizzati anche quando è necessario
prendere decisioni in stato critico, ad esempio durante un incidente industriale
oppure una crisi finanziaria

### Bias

Tendenza interna propria di un sistema a trasmettere o elaborare un’informazione
non in modo attendibile, ma influenzandola in modo sistematico in una certa
direzione riconoscibile. Il bias porta dunque a errori sistematici, come
contrapposti a errori casuali. Nelle reti neurali, il bias è una costante che
influenza una connessione tra un’unità di input e una di output.

### Brain Intelligence (BI)

È un modello di apprendimento intelligente che genera nuove idee su eventi di
cui non ha esperienza, grazie all'utilizzo di vita artificiale dotata di
funzione immaginativa

### Chatbot

Chatbot o più semplicemente "bot" è un programma per computer sotto forma di un
corrispondente di posta elettronica virtuale, in grado di rispondere ai messaggi
degli utenti di un computer, un servizio che consente agli utenti di interagire
via chat, senza l'intervento umano

### Data Analyst

Quello che negli Stati Uniti è noto come Data Scientist, in Italia è meglio
conosciuto come Data Analyst. O meglio, nel nostro Paese è più corretto
definirlo così, Data Analyst, perché le sue mansioni sono principalmente di
orientamento all’interno di una mole di dati e di sintesi di informazioni utili
al processo decisionale per risolvere problemi e definire nuove strategie. Se
vogliamo trovare una diferenza tra le due figure professionali diciamo che
l'analista di dati analizza principalmente i dati storici conosciuti, con nuove
prospettive, scrive query personalizzate per rispondere a domande complesse,
cerca nuove metriche per la lettura di dati, ne migliora la qualità. Lavora in
raccordo con le altre figure professionali della data science

### Data Mining

Il data mining è l'insieme di tecniche e metodologie che hanno per oggetto
l'estrazione di una informazione o di una conoscenza a partire da grandi
quantità di dati (attraverso metodi automatici o semi-automatici) e l'utilizzo
scientifico, industriale o operativo di questa informazione.

### Data Scientist

Figura professionale esperta di data science: costruisce modelli statistici che
prendono decisioni basate sui dati, conduce esperimenti statistici per scoprire
le cause di un fenomeno. Tra i compiti lo svolgimento di analisi complete del
ciclo di vita dei dati, nonché lo sviluppo di funzionalità per l’analisi e il
monitoraggio delle analisi condotte. Figura notevolemnte correlata al data
analyst

### Data Set

Si intende una collezione di dati. Più comunemente un dataset costituisce un
insieme di dati strutturati in forma relazionale, cioè corrisponde al contenuto
di una singola tabella di database, oppure ad una singola matrice di dati
statistici, in cui ogni colonna della tabella rappresenta una particolare
variabile, e ogni riga corrisponde ad un determinato membro del dataset in
questione.

La dimensione del dataset è data dal numero dei membri presenti, che formano le
righe, e dal numero delle variabili di cui si compone, che formano le colonne.

Il termine dataset può essere usato anche più genericamente, per indicare i dati
in un insieme di tabelle strettamente connesse, relative ad un particolare
esperimento o evento.

### Deep Learning

In italiano apprendimento profondo. Consiste in un tipo di apprendimento
automatico in cui i computer formano grandi reti neurali artificiali con
l'obiettivo di mimare quelle del cervello umano in grado di addestrare se stesse
e "apprendere" in modo indipendente. Nel deep learning, algoritmi e quantità
sempre maggiori di dati vengono inviati a reti neurali artificiali, per
migliorare la loro capacità di "pensare" e "apprendere" con l’aumentare dei dati
che vengono elaborati. "Deep", si riferisce ai molti livelli che la rete neurale
accumula nel tempo migliorando le prestazioni con l’aumentare della profondità
della rete.

### Deep Mind

DeepMind è un'impresa britannica di intelligenza artificiale controllata da
Alphabet. Fu fondata nel 2011 come DeepMind Technologies e fu acquisita da
Google nel 2014. Oggi creatrice degli algoritmi che danno vita al sistema di
intelligenza artificiale alla base dell’IA di AlphaGo.

### Deep Neural Networks

Sono un tipo particolarmente complesso di reti neurali artificiali (ANNs),
sistemi di calcolo ispirati alle reti neurali biologiche del cervello umano.
Tali sistemi apprendono (nel senso che migliorano progressivamente le
prestazioni) a svolgere attività a partire da esempi, in assenza di una
programmazione basata sull'esecuzione di compiti specifici. Ad esempio, nel
riconoscimento di immagini, potrebbero imparare a identificare le immagini che
contengono gatti analizzando immagini esemplificative etichettate manualmente
come "gatto" o "senza gatto" e utilizzando i risultati analitici per
identificare i gatti in altre immagini. Le ANNs consentono di addestrare i
dispositivi invece di programmarli. Grazie all’analisi di un numero enorme di
casi e di dati raccolti, il sistema stesso elabora, aggiorna e sviluppa le
regole di comportamento futuro assumendo autonome decisioni, o svolgendo azioni
per massimizzare le possibilità di ottenere i risultati voluti, in un modo
imprevedibile perfino per gli stessi ideatori del sistema.

### Machine learning

1) In italiano: apprendimento automatico. Disciplina scientifica afferente
all’area dell’Intelligenza Artificiale, in cui ricadono algoritmi e metodologie
utili all’addestramento di programmi capaci di fornire automaticamente una
risposta a problemi specifici.

2) L'apprendimento automatico (Machine Learning) è un campo dell'informatica che
offre ai computer la possibilità di apprendere senza essere esplicitamente
programmati. Il machine learning esplora lo studio e la costruzione di algoritmi
in grado di apprendere dai dati e fare previsioni basate su questi. Tali
algoritmi vanno oltre la mera applicazione delle struzioni statiche contenute in
un programma e sono in grado di formulare previsioni o decisioni basate sui
dati.

### Natural Language Generation

E' un sistema di traduzione che converte i dati in una rappresentazione in
linguaggio naturale. Tuttavia, i metodi per produrre la lingua finale sono
diversi da quelli di un compilatore a causa della espressività intrinseca dei
linguaggi naturali. NLG esiste da molto tempo ma la tecnologia commerciale NLG è
diventata disponibile solo di recente.

### Natural Language Processing

L'elaborazione del linguaggio naturale, detta anche NLP (dall'inglese Natural
Language Processing, elaborazione lingua naturale), è il processo di trattamento
automatico mediante un calcolatore elettronico delle informazioni scritte o
parlate in una lingua naturale.

Questo processo è reso particolarmente difficile e complesso a causa delle
caratteristiche intrinseche di ambiguità del linguaggio umano.

### Neuro Evolution (NE)

La neuroevoluzione, o neuroevoluzione, è una forma di intelligenza artificiale
che utilizza algoritmi evolutivi per generare parametri, topologia e regole di
reti neurali artificiali. È più comunemente applicato nella vita artificiale,
nei giochi per computer, e nella robotica evolutiva. La neuroevoluzione può
essere applicata più ampiamente rispetto ad algoritmi di apprendimento
supervisionati, che richiedono un programma di coppie input-output corrette. Al
contrario, la neuroevoluzione richiede solo una misura delle prestazioni di una
rete.

### Privacy (in ottica IA e nuovo regolamento GDPR)

Il concetto di privacy in ottica IA riguarda il trattamento dei dati personali
una volta che questi vengono raccolti in grandi quantità ( ad esemio tramite
sensori e “apparati intelligenti”) e poi utilizzati per prendere decisioni in
modo “automatico”. Il nuovo regolamento europeo in materia di protezione dei
dati personali (UE 2016/679), applicabile in tutta l’UE a decorrere dal 25
maggio 2018, contiene alcuni principi, già peraltro contemplati dalla disciplina
precedente, fondamentali anche in questi nuovi contesti. E' il caso del divieto
di adottare decisioni che producono effetti giuridici su una persona basate
unicamente su un trattamento automatizzato teso a valutare taluni aspetti della
personalità o ad analizzarne o prevederne in particolare il rendimento
professionale, la situazione economica, l’ubicazione, lo stato di salute, le
preferenze personali, l’affidabilità o il comportamento.

### Stream

In italiano, flusso. E' una sequenza di dati (solitamente foto, video, musica)
resa disponibile in un lasso di tempo. Uno stream può essere descritto come una
serie di elementi su un nastro trasporatore che vengono processati una alla
volta anzichè in grandi lotti. Lo streaming descrive la fruizione di contenuti
media su un dispositivo diverso da quello in cui sono archiviati. A differenza
di quanto avviene con il download (scaricamento) di dati, infatti, il file non
necessita di essere copiato o spostato sul dispositivo col quale lo si fruisce.

### Strong AI

Applicazione di sistemi di Intelligenza artificiale più avanzati, in cui le
macchine sono capaci di trovare soluzioni coscienti, capaci di eleborare
problemi e soluzioni. Un sistema che non segue le logiche di una mente ma che è
una mente esso stesso

### Supervised learning

L'apprendimento supervisionato è una tecnica di apprendimento automatico che
mira a istruire un sistema informatico in modo da consentirgli di risolvere dei
compiti in maniera autonoma sulla base di una serie di esempi ideali, costituiti
da coppie di input e di output desiderati, che gli vengono inizialmente forniti.

Algoritmi di apprendimento supervisionato possono essere utilizzati nei più
disparati settori. Degli esempi riguardano il campo medico in cui si può
prevedere lo scatenarsi di particolari crisi sulla base dell'esperienza di
passati dati biometrici, l'identificazione vocale che migliora sulla base degli
ascolti audio passati, l'identificazione della scrittura manuale che si
perfeziona sulle osservazioni degli esempi sottoposti dall'utente.
